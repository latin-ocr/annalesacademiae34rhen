80 COMMENTATIO

in libidinosas voluptates ‚ autin ludum impendat,
dum conjux ac liberi ea, quae ad victum quo-
tidianum necessaria sunt, vix habent: sane non
honestum ‚ ast licitum tamen facit.

Praeterea secundum Ethices praecepta vera ho-
nestas aut turpitudo non tam ex factis, quam ex
norma agendi, et ipsius animi habitu dijudican-
tur: dum hunc legislator neque vetare, neque jn·
bere potest, sed tantum respicere ad facta exter-
na, quae, si per se nihil turpe habent, per legem
licere debent, ersi propter inhonestum mentis
motum, qui ad ea incitavit, Ethice improbentur.
Haec etiam differentia perspicua est in exemplo
modo allato.

Attamen non credimus, facta talia honestate ve-
tita, justam praebere obligationis causam. Sic ipsa
ebrietas per legem omnino licita est; verum,
quum Ethice improbetur, nulla foret conventio,
qua quis obligationem susciperet, ut quotidie
ebrius esset. Aliud nimirum est, vetare quid,
aliud, eidem auctoritatem suam tribuere, quod lex
aperte faceret, si talibus conventionibus aliquam
concederet vim.

Unde igitur ad ea, quae lex expresse declarat
contra bonos mores esse, quippe quae sunt ad-
modum pauca, articulum nou putemus restringen-
dum3 quum sic legis dispositionem nimis angustis
circumscribas terminis ac pravis moribus campum

relinquas n³mis latum. ι
Di.

 

