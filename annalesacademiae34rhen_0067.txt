ORATIO. 23

quas, illiberalis indolis testes, in Hollandia
et Zelandia experiebantur Romano-Catholici.
Quodsi vero eum hac de causa vix de reli-
gione puriori sollicitum dixerunt Zelotae, nos
sane in eo piam Viri immortalis liberalitatem
veneramur. Qui enim religionis et sentiendi
libertatem per omnem vitam vindicandam si-
bi proposuerat, hic, ab omni persecutione
religiosa alienus, singulis hominibus fidei ve-
niam competere statuit. Hoc palam pronun-
ciavit coram Ordinibus. Hoc vindicare studuit
pace Religionis, quae Matthiae nomine
fertur, qua sane principia scripsit verae li-
beralitatis et religionis exercendae, qualia
nulla tulit id temporis regio Europaea (12).
Neque tamen haec ferre poterat illa aetas.
Pietatem prudentia moderabatur Arausiacus.
Patriae et Reformatae Ecclesiae stabiliendae,
quibus perniciosa'illa id temporis forent,
studio ductus, paululum ab hisce discessit
postea, prudenter animadvertens, quid tem-
pus postularet et ratio.

Hanc sane pietatem ad vitae usque finem

