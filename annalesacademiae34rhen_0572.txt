3ss COMMENTATlo

torum, ubi advenerant, non ilico hostili animo
aperte eum sunt aggressi, verum insidias ei pa-
raverunt. Scribunt enim epistolam perquam ami-
cam, qua declarant se venisse ut litem, quam
cum Johanne haberet, in hujus detrimentum com·
ponerent, et praeterea huncce cogerent ad obe·
dientiam: antea tamen cum Josepho deliberandum
esse hac de τες quare eum invitant ut ad se ve-
niat cum exiguo comitam, quia vicus, ubi mora·
bantur propter angustum ambitum multos milites
excipere non poterat. Litteras hasce ad Josephum
perferendas dant equiti cuidam, qui vino sepultus
Jonathae et collegarum consilia insidiasque prodit.
In talibus angustiis (nempe, si ad legatos cum
militibus veniebat, dubium non erat quin ab iis
prehenderetur, sin vero sine militibus, eum tan-
quam hostem condemnare poterant) inimicis par
pari referre optimum ei videbatur. Respondit igi·
tur comiter eadem ratione, se laetari eos in Ga-
lilaeam venisse, quia jam sibi liceret in patriam
reverti: se statim quidem ad eos venire velle,
nisi motus Placidi observaret, et hanc ob causam
CliabolO, ubi tunc erat, relinquere non audere,
illos invitans ut ad se venirent. Hanc epistolam
dedit militi qui legatorum litteras attulerat, ut
eam Jonathae perferret3 cumque eo misit triginta
Galilaeorum spectatissimos, qui legatos reverenter
quidem et cum observantia salutarent, praeterea
vero nil dicerent, sed omnia diligenter observa-

rent.

